<img width=\"298\" height=\"234\" src=\"https://utrecht.d66.nl/content/uploads/sites/3/2016/04/Ondergrondse-afvalcontainer-1-298x234.jpg\" class=\"attachment-image-298_234 size-image-298_234 wp-post-image\" alt=\"\"/>
  

    <p>Door registratie via de afvalpas kan de gemeente zien welke container iemand gebruikt, wanneer dat gebeurt en hoe vaak dat is. Ook in Utrecht wordt geregistreerd welk huishouden wanneer afval aanbiedt. D66-raadslid Susanne Schilderman vraagt zich af waarom de registratie van het aantal &#8216;klepopeningen&#8217; gekoppeld is aan privacygevoelige adresgegevens.</p>
<p>&#160;</p>
<p>De gemeente moet wat D66 betreft terughoudend zijn met het verwerken van persoonsgegevens. Susanne Schilderman: &#8220;Dat je registreert hoe vaak een container gebruikt wordt, begrijp ik. Zo kun je bijvoorbeeld bijhouden welke bakken vaak gebruikt worden en of de container vol is. Maar waarom moet dit gekoppeld worden aan je adresgegevens?&#8221;</p>
<p>De gemeente Utrecht heeft voor de verwerking van gegevens over afvalinzameling een bedrijf in dienst genomen. De gemeente zelf zou de data niet gebruiken, maar de informatie alleen gebruiken om te meten hoe vol de containers zitten. Susanne Schilderman: &#8220;Dat de gemeente de gegevens misschien niet zelf in bezit krijgt of gebruikt, verandert eigenlijk weinig. Als je alleen maar wilt weten hoe vol een container zit, hoef je niet te registreren wie wanneer de klep heeft opengemaakt. De gemeente moet niet onnodig privacygevoelige informatie gaan verzamelen.&#8221;</p>


