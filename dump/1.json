<img width="298" height="234" src="https://utrecht.d66.nl/content/uploads/sites/3/2016/06/Hardebollenstraat-Utrecht-298x234.jpg" class="attachment-image-298_234 size-image-298_234 wp-post-image" alt=""/>
  

    <p>De gemeente Utrecht wordt eigenaar van de prostitutiepanden in de Hardebollenstraat. Door de aankoop zal prostitutie niet terugkeren in de binnenstad. Dat heeft de gemeenteraad besloten. Niets staat een levendige Breedstraatbuurt nog in de weg.</p>
<p><strong>Second opinion</strong></p>
<p>D66 is tevreden met de aankoop. Verschillende partijen twijfelden of de gemeente de panden mocht kopen. &#8216;De second opinion bevestigt het vertrouwen wat we al hadden in de gemeente.&#8216; Aldus D66-raadslid Selma Bas. &#8216;De voltallige gemeenteraad heeft heel duidelijk uitgesproken dat prostitutie geconcentreerd moet worden op het Zandpad. Het college voert die wens uit. Ik heb dan ook niet zo veel begrip voor partijen die nu krokodillentranen laten en tegen het voorstel hebben gestemd.&#8217;</p>
<p><strong>Levendige Breedstraatbuurt </strong></p>
<p>De Breedstraatbuurt heeft sinds het vertrek van de sekswerkers een positieve ontwikkeling doorgemaakt. Wat D66 betreft wordt dit snel doorgezet. Selma Bas: &#8216;Ik zie een nieuwe Hardebollenstraat voor me: een voetgangersstraat vol met terrasjes, restaurantjes, cultureel ondernemers en winkeltjes. De straat ligt midden in de Binnenstad! Zo doen we recht aan het diverse, levendige karakter van de buurt.&#8217; D66 heeft een motie ingediend om dit samen met bewoners en ondernemers te realiseren. Deze motie kreeg brede steun in de gemeenteraad.</p>
<p>&#160;</p>
<p>&#160;</p>
<p>Foto: RTV Utrecht</p>


