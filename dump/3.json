<img width=\"298\" height=\"234\" src=\"https://utrecht.d66.nl/content/uploads/sites/3/2013/12/susanne-298x234.png\" class=\"attachment-image-298_234 size-image-298_234 wp-post-image\" alt=\"\"/>
  

    <p>In de Utrechtse binnenstad worden voorbijgangers op twee plaatsen gevolgd via hun mobiele telefoon zonder dat zij het weten. Dit heet &#8220;tracking&#8221; en kan worden gebruikt om te meten&#160;waar je bent, welke route je loopt en hoe lang je ergens bent gebleven. Een ontoelaatbare schending van hun privacy volgens D66.</p>
<p><strong>Tracking</strong></p>
<p>Vandaag werd bekend dat het bedrijf Citytraffic op twee plaatsen in de Utrechtse binnenstad voorbijgangers volgt via hun mobiele telefoon zonder dat zij hier toestemming voor hebben gegeven. Dit gebeurt op de Oudegracht en de Steenweg. &#8216;Dit is ontoelaatbaar en een directe schending van de privacy!&#8217;, aldus D66-gemeenteraadslid Susanne Schilderman. &#8216;Iedereen moet zich vrij door de stad kunnen bewegen zonder gevolgd te worden.&#8217;</p>
<p><strong>Privacy</strong></p>
<p>De gemeente was niet op de hoogte van de metingen door Citytraffic.&#160;Susanne Schilderman: &#8216;Wat D66 betreft moet de gemeente direct actie ondernemen om dit te stoppen. De inwoners van Utrecht moeten er van uit kunnen gaan dat zij niet zomaar gevolgd worden.&#8217; De fractie van D66 heeft samen met de VVD schriftelijke vragen gesteld aan het college.</p>


